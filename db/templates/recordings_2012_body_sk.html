  <p><iframe width="100%" height="166" scrolling="no" frameborder="no" src="http://w.soundcloud.com/player/?url=http%3A%2F%2Fapi.soundcloud.com%2Ftracks%2F42198127&amp;auto_play=false&amp;show_artwork=true&amp;color=ff7700"></iframe>
</p>
<p>1. Ej, ket som na doline / Mila moja, zasmej se 2.45</p>
<p>2. Na zelenej pažiti 2.51<br />3. V našom sade 2.02<br />4. Išlo ďovča 2.29<br />5. Spopot sivej skali 3.31<img src="/system/images/BAhbBlsHOgZmSSIsMjAxMi8xMC8xNS8xNl80MV81OF85ODZfY2Rfb2JhbF8zMDAuanBnBjoGRVQ/cd_obal_300.jpg" title="CD - Speváci z rejdovej a Muzička" alt="CD - Speváci z rejdovej a Muzička" style="MARGIN: 10px; WIDTH: 300px; FLOAT: right; HEIGHT: 300px" /><br />6. Povec mi, mili moj (spev M. Brdárska) 1.45<br />7. Na tom slanskom zavoze / Ket som pojiv kone 3.39<br />8. Ej, uš tebe Janičku 2.29<br />9. Ej, ňe ja, ňe ja, ale ti 1.19<br />10. Ach serce, serce 3.22<br />11. Či to šitko pravda / Zvečera, zvečera 2.25<br />12. Jak to sunko na nebi visoko 3.01<br />13. Na tom našom dvore / Pohnevav se mili 2.09<br />14. Ej, mi rejdovskie chlapci / V rejdovskom ribničku 3.01<br />15. V rejdovskom ribničku 1.55<br />16. Ej, v lete, v lete 3.02<br />17. Tu kukučku f tom hajičku 1.29<br />18. Ket som počav chodit po tom svete 1.28<br />19. Ej lučka lučka / Či zhora, či zdola 3.30<br />20. Zubakovo nuoti 2.54<br />21. Ej, na visokom verchu 5.54<br />22. Zapalili se čerešne, višne / Kamaratka moja 2.08<br />23. Letev, letev rvoj (spev M. Brdárska, M. Brdársky) 1.37<br />24. Povec mi Zuzičko / Ach, Bože moj, skarav si me 3.53<br />25. Dobru nocku tej materi 2.03<br />26. Ej, čo mi je / Za našima humni / V lese v lese / Ej, nevesti, nevesti 3.42<br />27. Šukar jakha / Kaskere da duj čhajori [ Pekné oči dievča má ] 2.38<br />28. Joj, sokerava [ Joj, čo mám robiť ] 1.32<br />29. Andre karčma nevo skamind [ V krčme je nový stôl ] 1.21<br />30. Jasni mesiac 1.54 </p>
<p>celkový čas: 77.51</p>
<p>cena: 8 € (+ 1 € poštovné, ak posielame poštou)<br />objednávky: <a href="mailto:%6d%62%72%64%61%72%73%6b%61%40%67%6d%61%69%6c%2e%63%6f%6d?subject=objednavka cd" title="mbrdarska@gmail.com">mbrdarska@gmail.com</a> </p>
<p><em>Keď nás (teda Muzičku) duša celého projektu (teda Mária Brdárska) oslovila so zámerom nahrať CD rejdovských piesní, myslím, že poviem nielen za seba – srdce nám poskočilo. Rejdovské piesne a spev mnohých z nás priťahovali už dávno a vďaka príchodu syna Márie Brdárskej, kontráša Miša do Muzičky sa náš vzťah k Rejdovej ešte prehĺbil.</em>
</p>
<p><em>Keď sme s Máriou pripravovali toto CD, predstava na oboch stranách bola jasná – nech znie naozaj rejdovsky. Samozrejme, s domácimi spevákmi problém nebol, majú to, ako sa hovorí, v krvi. Navyše, dôležitým žriedlom speváckeho štýlu bol popri Márii Brdárskej Ján Krišťák od Kučeru, ktorý veľmi dobre ovláda miestny spôsob vedenia hlasov a, dnes už vzácne, starosvetské zaťahovanie horného speváka v neutrálnych terciách (stopa 12).</em>
</p>
<p><em>Uvedomovali sme si, že ak má Muzička hrať Rejdovcom, nemôže byť cudzím, rušivým elementom, ale rovnocenným partnerom. Našťastie sme mali po čom siahnuť – v polovici 20. storočia hrávala v Rejdovej cigánska cimbalová hudba Karola Suchého-Zubaka, ktorú stihol nahrať košický rozhlas. Okrem spomínaného primáša v hudbe hrali najčastejšie kontráš Ľudovít Bubenčík-Kerčkoš, basista Ľudovít ???-Slepý, cimbalista Rudolf Bubenčík-Marinkin, prípadne Ján Bubenčík-Zubko na bubon. Z nahrávky cítiť, že išlo o výbornú, zohratú muziku s typickým zvukom. Preto práve Zubakov svojský primášsky prejav – veľmi originálne napodobujúci rejdovský viachlas (neraz tvoriaci s hlavným hlasom pikantné kvarty či sekundy) –, melodická hra Andra Ritníka a slepého Lajoša, ale i niektoré grify vyšnoslanských Lenkeyovcov (hrávajúcich Rejdovcom v neskoršom období) boli pre nás dôležitou inšpiráciou, aj vďaka ktorej bolo pre nás nahrávanie veľkým hudobným dobrodružstvom.</em>
</p>
<p><em>Popri tradičnom rejdovskom pieňovom repertoári je súčasťou tohto nosiča i niekoľko rómskych piesní. Keď sme totiž počas nahrávania pátrali po potomkoch miestnych muzikantov, stretli sme sa s viacerými výbornými mladými rómskymi speváčkami a spevákmi, s ktorými sme napokon nahrali mnoho cigánskych, ale aj rejdovských piesní. Práve na tých druhých možno sledovať odlišnosti v nerómskom a rómskom speváckom prejave. Pre zaujímavosť sme na CD zaradili čardáš V rejdovskom ribničku (stopy 14, 15), ktorý naspievali aj rejdovskí chlapi. Okrem rozdielov v tvorbe tónu, vo viachlase a frázovaní, prejavuje sa tu tiež tendencia Rómov pristupovať k textu piesne veľmi voľne (tu konkrétne kombinovanie veršových riadkov a typické nahradenie slov citoslovcami šajlala...). K výberu cigánskych piesní na tomto CD treba poznamenať, že vychádza zo súčasného repertoáru mladej generácie Rómov (ročník 1983 a mladší), ktorý je do veľkej miery ovplyvnený novou rómskou tvorbou (tzv. rompop). Nové vplyvy možno badať aj v ich spevnom prejave (napr. vokálne rytmizovanie – pôvodne typické pre olaských Cigánov – dostáva aj harmonický význam).</em>
</p>
<p><em>Ako plynie aj z vyznania Márie Brdárskej, prejav každej generácie spevákov, hoci ukotvený v miestnej tradícii, obohacuje ju niečím vlastným. Toto CD je okrem iného aj dokumentom prejavu súčasných generácií rejdovských spevákov, dokladom, že miestna tradícia má pokračovateľov ako v Rejdovej, tak aj u nadšencov v iných kútoch Slovenska. Muzikantské a ľudské súznenie, ktoré som s Muzičkármi zažil v Rejdovej, je jeden z dôvodov, prečo sa pri počúvaní tohto albumu budeme vždy usmievať a prečo sa do Rejdovej budeme vždy radi vracať. Verím, že vám počúvanie tohto CD prinesie aspoň toľko radosti, koľko sme jej prežili my pri nahrávaní.</em>
</p>
<p><em>Peter Obuch</em>
</p>
<h3>Muzička:</h3>
<p>Husle prim: Ivan Hanula<br />Husle: striedavo Tomáš Brunovský, Ladislav Fekete<br />Husle kontra: Martin Brunovský-Pako<br />Viola kontra: Michal Brdársky<br />Kontrabas: Peter Obuch<br />Cimbal: Alžbeta Lukáčová a.h.<br />Akordeón: Milan Bubenčík</p>
<h3>Ženská spevácka skupina:</h3>
<p>Mária Brdárska od Mesiarčky, Zuzana Stankovičová od Brejčaka, Zuzana Kubaská od Handza, Jana Ďurišková od Stankoviča; Eva Brunovská, Xénia Makarová, Zoja Feketeová, Martina Potkanyová, Alžbeta Lukáčová, Mária Straková</p>
<h3>Mužská spevácka skupina:</h3>
<p>Ján Krišťák ml. od Kučeru, Michal Molčan-Zajac od Brehalu, Ján Lipták-Ovčarik od Pavla, Michal Belák od Tomaška, Ondrej Dovalovský-Maťaško zo Skalici, Marek Dovalovský-Maťaško, Marián Dovalovský-Maťaško od Pitličky, Ján Parala od Kostku, Marian Molčan Polovička od Bezečky, Michal Brdársky; Ladislav Fekete, Tomáš Brunovský, Martin Brunovský, Peter Obuch</p>
<h3>Rómska spevácka skupina z Rejdovej-Halen:</h3>
<p>Ľubomír Ferko, Jaroslav Ferko-Karfík, Miroslav Ferko, Ivan Gaži, Kristína Kubaská, Miroslava Ferková, Tatiana Ferková a Nikola Ferková</p>
